<h1>Brojevi od a do b</h1>

<h2>Motivacija</h2>
<p>
Zamislite da želite da na tabli ispišete sve brojeve od jednog do drugog, 
na primer od 3 do 6. Uradili biste to tako što napišete 3, zatim sledeći broj 4, 
onda 5, i na kraju 6. Jednostavno, zar ne? 
Ali, kako kompjuter da „nauči“ da uradi isti zadatak, bez obzira koja dva broja zadamo?
</p>

<h2>Naivno rešenje</h2>
<p>
"Treba da ispišem sve brojeve od a do b, pa ću napraviti for petlju".
Ovo je proceduralno razmišljanje — ne postoji nikakva konstrukcija rešenja, već samo direktno izvršavanje.
Na primer, ako je <i>a=3</i> i <i>b=6</i>, jednostavno napišemo 3,4,5,6. 
Problem je u tome što ovo rešenje ne razvija algoritamsko razmišljanje,
ne postoji razumevanje odnosa između manjih i većih instanci problema
i ne uči se kako se rešenje gradi — samo kako se izvršava.
</p>
<xmp class="primer_ta">
static void Ispisi(int a, int b)
{
    for (int i = a; i <= b; i++)
    {
        Console.WriteLine(i);
    }
}

// Primer poziva:
Ispisi(3, 6);
</xmp>
<button class="button_copy">Vidi primer</button>
<div class="napomena">
Naivna rešenja su važna jer nam pokazuju zašto je potrebno bolje razmišljanje.
</div>

<h2>Analiza problema</h2>
<p>
Problem možemo posmatrati ovako: 
da bismo ispisali sve brojeve od <i>a</i> do <i>b</i>, potrebno je da:
</p>
<ul>
<li>Ispišemo broj <i>a</i></li>
<li>Zatim ispišemo brojeve od <i>a+1</i> do <i>b</i></li>
</ul>

<p>
Dakle, veliki zadatak razlažemo na manji, vrlo sličan zadatak. 
Ovo je suština induktivnog razmišljanja: kako od rešenja manjeg problema 
doći do rešenja većeg.
</p>

<h2>Induktivni pristup</h2>
<p>
Induktivni pristup, kao što smo rekli, podrazumeva logički proces zaključivanja od pojedinačnog
ka opštem, pri čemu se na osnovu pojedinačnih slučajeva donosi opšti sud
Osnovni slučaj: ako je <i>a = b</i>, tada ispisujemo samo jedan broj, i time se zadatak završava.<br>  
Induktivni korak: ako znamo kako ispisati sve brojeve od <i>a+1</i> do <i>b</i>, 
onda je dovoljno da pre toga ispišemo broj <i>a</i>.  
Tako dobija­mo jasan metod za konstrukciju algoritma.
</p>

<h2>Primeri i testovi</h2>
<xmp class="primer_ta">
static void Ispisi(int a, int b)
{
    if (a > b)
        return;

    Console.WriteLine(a);
    Ispisi(a + 1, b);
}

// Primer poziva:
Ispisi(3, 6);
</xmp>
<button class="button_copy">Vidi primer</button>

<xmp class="primer_ta">
// Ulaz
3 6

// Izlaz
3
4
5
6
</xmp>
<button class="button_copy">Vidi primer</button>

<div class="napomena">
Ovaj kod pokazuje suštinu induktivno-rekurzivne konstrukcije:
prvo rešavamo osnovni slučaj (kada više nema brojeva),
a zatim gradimo rešenje većeg problema iz manjeg.
</div>

<h2>Pitanja za samoevaluaciju</h2>
<ul>
<li>Šta znači osnovni slučaj u ovom problemu?</li>
<li>Zašto nije dobro rešenje unapred ispisati sve brojeve ručno?</li>
<li>Kako bi izgledao algoritam za ispis brojeva od <i>b</i> do <i>a</i> (u opadajućem redosledu)?</li>
</ul>

<h2>Zadaci za vežbu</h2>
<div class="zadatak">
Napišite algoritam koji ispisuje sve cele brojeve u intervalu [a,b] tako da su brojevi ispisani unazad (od b ka a).
</div>